\subsubsection{Inference}
\label{inference}

Inference (odvozování nových faktů z aktuálních) probíhá v krocích. V každém
kroku jsou vyhodnoceny podmínky všech pravidel, načež je ze splněných pravidel
vybráno jedno, které je posléze aktivováno. Inferenční kroky můžeme buď spouštět
jednotlivě voláním \verb|(step)|, nebo voláním \verb|(run)| spustit
cyklus, který provádí inferenční kroky, dokud je to možné. Cyklus je buď
přerušen ve chvíli, kdy není splněno žádné další pravidlo, nebo voláním
\verb|(halt)| v důsledcích právě aktivovaného pravidla.

Podmínky pravidel jsou ve tvaru vzorů a jsou spojeny logickou konjunkcí,
pravidlo je tedy splněno, jsou-li splněny všechny jeho podmínky. Kromě
toho mohou být některé podmínky negovány. Taková podmínka je splněna tehdy,
neexistuje-li v pracovní paměti žádný fakt, který by se shodoval s jejím vzorem
(při zachování konzistence vazeb proměnných). Negovanou podmínku značí znak
\verb|-| (minus) na prvním místě specifikace vzoru.

Vyhodnocování podmínek pravidel probíhá ve dvou fázích. V první fází srovnáváme
vzory jednotlivých podmínek se všemi fakty v pracovní paměti a~to pouze
strukturálně, tedy bez ohledu na vazby proměnných. Prvním požadavkem shody je u
jednoduchých faktů stejná délka (počet atomů), u strukturovaných faktů stejná
šablona. Jednoduchý fakt se nikdy nemůže shodovat se strukturovaným vzorem a
naopak.

Dále jsou pak porovnávány jednotlivé atomy (u jednoduchých) či
sloty (u~složených) faktu vůči odpovídajícímu atomu (slotu) vzoru. Není-li atom
(slot) vzoru proměnná, je jednoduše porovnán s atomem faktu. Je-li atomem
proměnná, považujeme jej v této fázi automaticky za shodu. Například vzor
\cl|(in :object robot :location ?loc)|
se shoduje s faktem
\cl|(in :object robot :location A)|
nikoli však s fakty
\begin{minted}{cl}
(in :object box :location A)
(is-in :object robot :location A)
(in robot A).
\end{minted}
Tímto předvýběrem
tedy získáme ke každé podmínce pravidla množinu faktů, které mají stejnou
strukturu a stejné hodnoty neproměnných atomů.

Ve druhé fázi vyhodnocování hledáme z předvybraných faktů takovou posloupnost
(délka odpovídá počtu podmínek pravidla), kde po spárování s odpovídajícími
vzory podmínek obdržíme konzistentní vazby proměnných. To znamená, že
vyskytuje-li se v podmínkách pravila některá proměnná vícekrát, musí mít
odpovídající fakty na daných pozicích stejný atom.  Mějme například pravidlo
s~podmínkami
\begin{minted}{cl}
(goal move ?obj ?from ?to)
(in :object ?obj  :location ?from)
(in :object robot :location ?to)
\end{minted}
Vzor první podmínky je jednoduchý, zatímco další dva jsou strukturované. To ale
ničemu nevadí, je třeba pouze najít fakty odpovídající struktury. Posloupnost
faktů
\begin{minted}{cl}
(goal move box A B)
(in :object box   :location B)
(in :object robot :location A)
\end{minted}
neprojde druhou fází výběru, neboť vazby proměnných nejsou konzistentní.
Proměnná \verb|?from| je například v první podmínce navázána na symbol \verb|A|, v
druhé ale na \verb|B|. Kdyby si ovšem krabice s robotem vyměnily pozice, budou
vazby proměnných konzistentní a podmínky pravidla budou splněny. Proměnná
\verb|?from| by pak nabyla hodnoty \verb|A|, proměnná \verb|?to| hodnoty
\verb|B| a proměnná \verb|?obj| hodnoty \verb|box|.

Vyhodnocení negovaných podmínek si můžeme představit tak, že nejprve vyhodnotíme
a navážeme proměnné všech ostatních podmínek. Pokud poté neexistuje fakt, který
by se se vzorem negované podmínky shodoval a měl konzistentní vazby se zbytkem navázaných
proměnných, je tato podmínka splněna. Mějme například pravidlo s~podmínkami
\begin{minted}{cl}
(goal move box ?from ?to)
(in box ?from)
(- in robot ?from).
\end{minted}
Máme-li v pracovní paměti pouze fakty
\begin{minted}{cl}
(goal move box A B)
(in box A)
(in robot B),
\end{minted}
budou podmínky pravidla splněny, neboť po spárování vzorů prvních dvou podmínek
s prvními dvěma fakty bude proměnná \verb|?from| navázána na hodnotu \verb|A|
a~neexistuje fakt, který by se shodoval se vzorem \verb|(in robot A)|. Přesuneme-li
ale robota na pozici \verb|A|, podmínka již splněna nebude a pravidlo nelze
aktivovat.

Ve vzorech podmínek pravidla můžeme využít speciální proměnné \verb|?|.
Konzistence vazby této proměnné není při vyhodnocování testována, takže
vyskytuje-li se tato proměnná na více místech, chová se tak, jako kdyby byl
každý výskyt označen unikátním názvem (podobně jako proměnná \verb|_| v
Prologu). Použitím této proměnné dáváme najevo, že nás konkrétní hodnota daného
atomu nazajímá. Ve strukturovaných vzorech podmínek není třeba tyto sloty uvádět,
neboť \verb|?| je výchozí hodnotou slotu vzoru.

Posledním speciálním konstruktem je navázání celého faktu na proměnnou.
Například pravidlo
\begin{minted}{cl}
(defrule move
  ?fact <- (in :object ? :location A)
  =>
  (modify ?fact :location B))
\end{minted}
přesune každý objekt z pozice \verb|A| na pozici \verb|B|. Na proměnnou
můžeme navázat i~jednoduchý fakt, pak ale nemůžeme použít makra \verb|modify|.
Můžeme ovšem volat \verb|(retract ?fact)|, neboť proměnná \verb|?fact| je při
aktivaci pravidla nahrazena specifikací faktu, který byl se vzorem podmínky
spárován.

Podmínky některých pravidel mohou být při vyhodnocování splněny několika různými
posloupnostmi faktů. Výsledkem vyhodnocování pravidel tedy není pouze množina
splněných pravidel, nýbrž množina shod (\emph{match}). Každá shoda je tvořena
pravidlem a \emph{subsitucí} proměnných navázaných při vyhodnocování jeho
podmínek.  Subsituci chápejme jako zobrazení z množiny všech proměnných,
vyskytujících se v podmínkách pravidla, na konkrétní hodnoty atomů (slotů).
Aplikací této substituce na vzory podmínek pravidla získáme opět posloupnost
faktů, kterými byly podmínky v dané shodě splněny. Tato substituce je následně
použita při aktivaci pravidla k náhradě proměnných v jeho důsledích.

ExiL uchovává aktuální množinu shod. Ta ve skutečnosti není přepočítána v~první
fázi inferenčního kroku, jak jsem dosud pro jednoduchost tvrdil, nýbrž
automaticky po každé změně pracovní paměti či množiny pravidel (detaily viz
RETE).  Aktuální množinu shod nazývám, po vzoru CLIPSu, \emph{agenda} a lze ji
vypsat voláním stejnojmenné funkce. Každá shoda v agendě je opatřena časovým
razítkem, shody je tedy možné uspořádat podle toho, kdy do agendy přibyly.

Je-li na začátku inferenčního kroku v agendě více shod, je třeba z nich jednu
vybrat k aktivaci. Výběr shody záleží na zvolené strategii. ExiL poskytuje
následující strategie výběru shody:
\begin{description}[leftmargin=5cm,style=sameline,align=right,labelsep=0.5cm]
  \item[depth-strategy] vybírá shodu, která do agendy přibyla nejpozději
  \item[breadth-strategy] vybírá shodu, která do agendy přibyla jako první
  \item[simplicity-strategy] vybere shodu, jejíž pravidlo má nejméně podmínek
  \item[complexity-strategy] volí shodu, jejíž pravidlo má nejvíce podmínek.
\end{description}
Názvy prvních dvou strategií vychází z toho, že jde o prohledávání prostoru
stavů systému do hloubky, či do šířky, jak blíže popíšu v teoretické části
textu, spolu s~motivacemi pro využití jednotlivých typů strategií a dalšími typy
strategií, které se v expertních systémech používají.

Výchozí strategií je \verb|depth-strategy|. Strategii, která bude v inferenci
použita, můžeme zvolit voláním makra \verb|setstrategy| s názvem strategie,
např. \verb|(setstrategy breadth-strategy)|. Seznam názvů strategií můžeme
vypsat voláním \verb|(strategies)|, název aktuálně zvolené strategie pak voláním
\verb|(current-strategy)|.

\begin{framed}
  \begin{itemize}
    \item fáze podrobně
    \begin{itemize}
      \item výběr pravidla - strategie
      \item aktivace - vyhodnocení důsledků (typicky modifikace pracovní paměti)
        navázání proměnných, eval
    \end{itemize}
    \item spuštění inference, krokování (může se prolínat s ručnímodifikací w.m.)
    \item volání (step) a (run), když už nelze dále krokovat
    \item queries - agenda, strategies
  \end{itemize}
\end{framed}
