\subsubsection{Kompatibilita se systémem CLIPS}
Syntaktickou kompatibilitu se systémem CLIPS zajišťuje nově přidaný modul
\verb|parser|. Ten převádí externí reprezentace objektů - šablon, faktů, vzorů
a~pravidel - na interní objekty (ve smyslu instance třídy) definované v modulu
\verb|core|. K~tomuto účelu definuje \verb|parser| metodu \verb|parse-<object>|
pro každý typ \verb|core| objektu. Externími reprezentacemi jsou (případně
vnořené) seznamy symbolů, které předáváme funkcím a makrům modulu
\verb|front-end|, jež jsem popsal v~uživatelské příručce.

Metody \verb|parseru| jednoduše analyzují tyto seznamy, rozhodují, zda jde o
základní, nebo CLIPSovou syntax, a podle toho je převádí na jednotnou
reprezentaci, kterou pak předávají konstruktorům \verb|core| objektů. Tyto
vnitřní objekty jsou pak metodami \verb|parseru| vraceny. Metody jsou volány
modulem \verb|front-end|, který pak získané \verb|core| objekty předává
prostředí.
