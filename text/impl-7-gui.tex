\subsubsection{Grafické uživatelské rozhraní}
Grafické uživatelské rozhraní je implementováno použitím knihovny
CAPI\footnote{\url{http://www.lispworks.com/products/capi.html}}. Program
definuje pět rozhraní (oken) voláním makra \verb|define-interface| knihovny.
Každé rozhraní je pak reprezentováno objektem \verb|interface|.

Každý z objektů rozhraní udržuje referenci na prostředí, s nímž je rozhraní
svázáno a implementuje callbacky pro každé ze zobrazených tlačítek. Tyto
callbacky pak volají příslušné funkce prostředí. Objekty rozhraní, která
zobrazují seznamy hodnot prostředí, navíc implementují metodu
\verb|update-lists|, která slouží k překreslení seznamů a dotazuje se prostředí
na jejich obsah.

Každé prostředí také udržuje referenci na rozhraní, které je s ním svázáno a
upozorňuje jej na změny ve svém stavu voláním jeho metody \verb|update-lists|.

Kód definující uživatelské rozhraní a volání \verb|update-lists| z prostředí se
vyhodnocuje jen v případě, že je kód načten v prostředí LispWorks. To zajišťuje
použití direktivy \verb|#+lispworks| před voláním příslušných funkcí.
